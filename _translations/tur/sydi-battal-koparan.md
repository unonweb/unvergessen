---
layout: post
Name:  "Sydi Battal (türkisch)"
Sprache: "Türkisch"
---

### Kurban

Kurban, 44 ya da 45 yaşındaki, Ludwigsburg‘da yaşayan Sydi Battal Koparan‘dı. 1969 yılında Türkiye‘den Almanya‘ya gelmişti ve beş çocuğuyla hasta bir eşi vardı. Koparan‘ın eşi,kocasının cinayetinin ardından 900 Alman markı ile beş çocuğuna bakmak zorunda kalmıştı.

### Olay

1981 yılını 1982 yılına bağlayan yılbaşı gecesinde sağcı motor çetesi „Stander Greif“in üyeleri Ludwigsburg bölgesinde Sydi Battal Koparan‘ı döverek öldürdüler.
45 yaşındaki Koparan, yılbaşı gecesinde arkadaşlarıyla birlikte engelli oğlunu arıyordu. O sırada „Krone“ isimli lokantaya da girmişti (Ludwigsburg‘da). Burası motosiklet çetesi „Stander Greif MC“ (MC = Motor Kulübü) üyelerinin müdavimi olduğu lokaldi. „Stander Greif“, 1982 yılında yasaklanan sağ terör grubu „Wehrsportgruppe Hoffmann“ın (Hoffmann Paramiliter Spor Grubu) halefi olarak biliniyordu ve [kelimenin geniş anlamıyla tahmini] 15 kişinin ölümüne neden olmuşlardı (Oktoberfest suikastinde 13 kişi ve Erlangen‘de işlenen bir çifte cinayette iki kişi) . „Stander Greif“in merkezi Stuttgart bölgesindeydi ve Almanya çapındaki farklı eyaletlerde şubeleri vardı. Nazi moturcuların sembolü, „H“ harfi üzerindeki kılıçtı. Bu sembol, 9. SS Panzer Tümeni „Hohenstaufen“a bir göndermeydi. Kulüp artık dağılmış olsa da üyelerinin bir kısmı farklı motor kulüplerinde halen faaller. Koparan, olay gecesi sağcı motorcularla kavgaya tutuşmuştu, çünkü onların oğluna kötü davranabileceklerini düşünüyordu. Bu büyük bir hataydı. Garsonun karısı polisi aramak istemedi ve onun yerine ırkçı gerekçeyle Koparan‘ı dışarı attı: „Kahrolası Türkler, canınızı seviyorsanız buradan uzaklaşın, defolun gidin.“ Koparan daha sonra oğlunu buldu. İçinde olduğu altı ya da yedi kişilik grup, 60 silahlı „Stander Greif“ motorcusu tarafından saldırıya uğradı. Bu esnada dört kişi yaralandı. Saldırganlardan üçü, engelli oğlunun iki dişini kırdılar. Dövülen çocuğun dudağı kanadı ve gözleri morardı. Polis ancak daha sonra müdahale etti. Yaralılar hastaneye götürüldü. Çete, olayın ardından naralar atarak etrafta dolaştı: „Burada hala nerede kahrolası Türkler oturuyor?“ Yumruklar ve motosiklet çizmeleriyle atılan tekmeler sonucunda Sydi Koparan‘ın üç kaburga kemiği kırıldı. Bunun dışında demir bir sopa veya benzeri bir nesneyle kafatasında üç delik açıldı. Hastaneye götürülmesinin beş saat ardından bu yaralanmalar sonucunda hayatını kaybetti.

### Dava

Motorculardan üçü o zaman suçlu olarak tutuklandı. Bunlardan biri serbest bırakıldı, biri üç yıl altı ay, diğeriyse bir yıl dokuz ay hapis cezasına çarptırıldı.

### Tepkiler ve anma

Koparan‘ın oğlu Mehmet 1983 yılında yazdığı çok şahsi bir metinde şunları dedi: „Çoğunluk diyecek ki „E ne olacak, bir Türk daha eksildi işte.“. Türk kelimesinin bir anlamı yok. Yoksa o da bir insan değil mi?“
„Der Spiegel“ dergisi 27/1982 numaralı sayısında şöyle yazdı:
Yabancı düşmanlığının cinayet ve adam öldürmeye ne çabuk dönüşebildiği, 1981 yılının yılbaşı gecesinde „Stander Greif“ isimli bir motosiklet çetesi Ludwigsburg‘da Sydi Battal Koparan isimli 44 yaşındaki bir Türk‘ü döverek öldürdüklerinde görülmüştü. Oğlunu ararken motorcuların müdavimi oldukları lokale girmişti. Haklarında halen soruşturma yürütülen çete, olayın ardından naralar atarak etrafta dolanmıştı: „Burada hala nerede kahrolası Türkler oturuyor?“
Bugün bu cinayet hiçbir şekilde hatırlanmıyor.

### Kaynakça

Fahişeleri ve yabancıları katlediyoruz. Zorbalar Batı Almanya‘da yabancılara karşı seferber oldu., Der Spiegel 27/1982, 05.07.1982, [Link](http://www.spiegel.de/spiegel/print/d-14346894.html)
* Mehmet Koparan: BİR TÜRK ANLATIYOR: Bu ülkeyi yakından görüyorum, Ludwigsburger Stadtblatt Nr. 22, Mai 1983